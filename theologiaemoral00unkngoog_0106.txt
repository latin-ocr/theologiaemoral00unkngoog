92 DE ΙΝ J URIA.

celare voluit, jure optimo revelat. Si promiserit se secretum serva-
turum,·etiam cum vitae discrimine, plures censent promissis standum,
quum virtutis sit actus egregius vitam pro altero dare: sed alii con-
tendunt neminem posse suam vitam prodigere, ut alterum servet.

122. Secretum commissum ex justitia servandum est, nam pac-
tum veluti initur, dum quis alteri credit arcanum ea conditione ut
non reveletur. Peccatum ex se grave est illud temere prodere,
quum damnum inferat proxim03 sed ob materiae parvitatem aliquan·
do est leve. Uni, vel alteri, sub pari secreti obligatione illud ere·
dere, potest a gravi culpa excusari, si qui secretum primus credidit,
non censeatur valde invitus, et verosimile sit illud non esse aliis
communicandum. Sed facile gravis admittitur culpa, praesertim
quum secretum plerumque sic divulgetur. Qui ex garrulitate, vel
levitate animi, arcanum prodit, nonnumquam a gravis culpa excusa·
tur: sed si rei gravitatem habeat perspectam, vel de ea dubitet, gra·
viter peccat ob periculum, in quod incurrit, damnum grave alteri
inferendi.

123. Humana auctoritas non potest plerumque exigere, ut quis
prodat secretum ex quo gravis noxa obveniat ilii qui illud alteri
commisit: nam quum nemo ad se prodendum teneatur, ille qui reo
fatente 'crimen novit, ex amicitiae certa fiducia, videtur ejus sustinere
partes, ideoque ab eo prodendo excusari. Caeterum si gravissima
mala reipublieoe immineant, secreto servato, non videtur jus cuiquam
ut celetur cum gravi omnium detrimento. Extra confessionis arca·
num, quod in nullo prorsus rerum discrimine violare licet, alii qui·
bus secretum commissum est in plurimorum detrimentum vergens,
non debent illud celare. Advocatus consultus ab aliquo de poena
criminis quod sibi proposuit patrare, aedes publicas, dum senatus
habetur, pulvere incendendo, si nequeat eum a proposito deterrere,
debet monere privatim eos qui periculum tollant, salva, si fieri possit,
clientis vita. Extra hujusmodi casum advocati caeterique omnes
quorum munus est aliis praebere consilium, vel quibus alii solent
arcana credere, certa fiducia secreti, nequeunt quidquam revelare in
suorum clientum detrimentum, etiam ad grave aliorum damnum
avertendumt nam fiduciam illam fallere, excepto illo rarissimo casu,
turpe foret. ‘⁶ De illis quae homini sunt commissa in secreto per
confessionem, nullo modo debet testimonium serre : quia hujusmodi
non scit, ut homo, sed tamquam Dei minister3 et majus est vincu-

