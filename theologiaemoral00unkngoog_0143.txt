DE SPECIALIUM INJURIARUM REPARATIONE. 129

ab ea ducenda: promissio enim facta est ex praesumptione eam esse
virginem, et virtutis cultricem. Qui solos tactus obtinuit absque
copula, non tenetur plerumque ad matrimonium, quum tactus non
habeant proportionem cum onere ducendi; nisi fuerint valde turpes
cum infamiae discrimine, et femina sit honesta. Si parentes puellae
matrimonium impediant, vir qui illud promisit adhuc tenetur, juxta
plures theolog08, ad damnum compensandum, quatenus alias pote-
rit: imo etsi puella ipsa matrimonium detrectet, damnum nihil-
ominus reparandum est, juxta aliquos ; quorum tamen sententiae non
subscribimus, quum vir ultra promissum non teneatur.¹ Qui post
votum simplex castitatis emissum, puellam violavit, promisso mat-
rimoni0‚ videtur obligatus ad eum ducendam ; quamvis enim illicite
promiserit, licite tamen implet promissionem, impetrata prius a le-
gitimo superiore voti dispensatione. Excipe nisi ipsa noverit eum
voto ligari. ἱ

218. Qui consanguineam violavit, matrimonio promiss0, tene-
tur ad petendam dispensationem ut eam ducat, si impedimentum so·
leat relaxari: si vero rarissime relaxetur, promissio implenda non
est, quum femina haud debuerit promissioni hujusmodi fidem adhi'-
bere. Hinc qui defunctae uxoris sorori pollicitus est matrimonium,
et copulam cum ea habuit, vix tenebitur ad petendam dispensatio-
nem. Qui puellam acatholicam matrimonii promissione ad crimen
induxit, ad eam ducendam non videtur obligatus, quum matrimonia
hujusmodi sint illicita, ob violatas Ecclesiae ea vetantis leges, et pe-
riculum prolis subversionis Quod si sama ideo periclitetur puella
alioquin honesta, quae in conditionem de prole catholice instituenda
consentiat, promissio implenda est.

219. Adulterium inducit restituendi obligationem, si proles inde
nascatur, et marito et filiis legitimis ita fiat injuria. Uterque parens
ad restituendum obligatur, damna omnia compensando quoe orta fue·
rint. Adulter quidem debet omnes impensas quas maritus fecit ut
spurium aleret, et educaret, ei restituere; et filiis legitimis eam red-
dere haereditatis partem quam spurius adeptus est: adultera autem
usque ad tertium annum filium lactare tenetur: quod si nequeat, lac-
tationis impensas debet adulter sustinere. Praecipuae rationes damna
haec reparandi quae adulterae plerumque praesto sunt, recensentur:
1. diligentius rem familiarem administranda 2. de cultu corporis

(1) Vide Loesium, dejuot. etjure. ς. ii. c. x. dub. iii. n. 27.

