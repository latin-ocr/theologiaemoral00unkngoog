148 DE CONTRACTI'BUS GRATIOSIS.

‘⁶ requiritur quod omnia immutata permaneantz alioquin nec suit
mendax in promittendo: quia promisit quod habebat in mente, sub-
intellectis debitis conditionibus. Nec etiam est infidelis non implen-
do quod promisit: quia eaedem conditiones non extant. Unde et
Apostolus non est mentituS‚ qui non ivit Corinthum, quo se iturum
esse promiserat: ut dicitur 11. ad Corinth. l. Et hoe propter im-
pedimenta quae supervenerunt.’'¹

24. Donatio gratuita dicitur rei aut juris alicujus gratuita con-
cessio. Debet esse deliberata, spontanea, et acceptata. Dicitur
realis quando res ipsa traditur3 prout exigit jus Anglicum ι’ verbalis
quando res postea tradenda dono datur. Ex illa jus in re oritur: ex
hac jus ad rem. Pure liberalis est, si donans nullo prorsus titulo, ne
gratitudinis quidem, ligatus fuerit: remunerationis loco est, si alter de
donante bene sit meritus. Donatio inter vivos vocatur, quando etiam
donatore vivente, res donatarii fit: donatio mortis causa nonnisi post
donatoris mortem rem ad alterum transfert. Vetat jus civile ne con-
juges donationes gratuitas sibi invicem saciant, quum sic facile suis
se spoliarent bonis cum filiorum damno, vel alias nimio affectu bona
temere transferrent: firmantur tamen juramento hujusmodi dona-
tiones, vel donatoris morte, dummodo non obstent filiorum portioni-
bus.³ Apud nos fieri possunt contractuum instar certis adhibitis so-
lemnitatibus, et salvis creditorum priorum juribus. Sic vir potest
aliquibus tradere sua bona in uxoris usum, tequam ob causam3 et
mulier si seorsum interrogata se libere agere declaret, potest viro sua
bona donare.⁴ Donatio patris in filium nondum emancipatum potest
ad arbitrium patris revocari :⁵ nisi fuerit juramento firmata. Vim
etiam obtinet patre moriente. Tutores et curatores a pupillis dona·
tiones accipere nequeunt. Donatio omnium bonorum praesentium
et futurorum a jure civili reprobatur.⁶

(1) 2. 2. qu. cx. art. iii. ad quintum.

(2) “The necessity of delivery has been maintained in every period of the
English law.” Kent's C'omm. vol. ii. part v. lec. xxxviii. 1. “ If the thing be
not capable of actual delivery, there must be some act equivalent to it. The
donor must part, not only with the posseaeiom but with the dominion of his
property.'' Ibidem, n. 439.

(3) L. cum laic statu-s ff. dwzat. inter vir. et uxor. L. ii. ff. de iuqff. donat.

(4)‘ Kent's Comm. vol. ii. part iv· lec. xxviii. n. 166, 167.

(5) L. i. cod. de inoff. donat.

(6) stipulatio ff. hoc modo ,· de verb. oblig.

