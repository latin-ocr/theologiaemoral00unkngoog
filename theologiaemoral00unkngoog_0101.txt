DE INJURIA. 87

sulitur: injuria fit, clerico etiam consentienti ut sui status nulla ha-
beatur ratio, quum aliorum jura cum suo connexa sint.

109 Utrum agentis intentio actum faciat injustum, quaeritur.
Constat actum externum intentione definiri, ideoque justum esse,
vel injustum, pro animi consilio. Si famulus domini pecuniam su-
mat ut aliquid ιιι familiae usum comparet, discernendus erit ab alio
qui pecuniam surripit in suos usus impendendam. Si in suos usus
eam sumat, certus tamen eam quamprimum ‘restituendL vix fur di·
cendus erit, licet ea agendi ratio qua injustitiae discrimini se objicit,
et rem usurpat, domino haud monito, improbanda sit. Hoc ex ca·
pite plurimi peccarunt nummularii pecuniam sibi concreditam usur-
pantes lucri spe, etiam reddendi consilio: quod tamen spe frustrati
perficere non valuerunt. Quando actus externus per se justus est,
utpote ab eo qui certum jus habet patrante, animus quo fit, malignus
licet et inimicus, non facit ut injustitia admittatur. Sic qui dimittit
famulum, conditionibus pacti cum eo persolutis, non violat justitiam,
licet animo iniquo ad puniendum eum ob fidei studium agat. Quoties·
cumque nullum jus alterius violatur, nulla admittitur injuria, licet
quis agat animo nocendi, ideoque peccet. Sic qui inimice denegat
beneficium quod totum ex sua liberalitate pendet, justitiae violatoe
non potest argui: et qui gratia apud aliquem⁴ utitur ut munus non
tribuatur inimico, charitatem, haud vero jus-titiam, violat, nisi alter
jus habeat strictum ex concursu, vel alia8‚ ad munus adipiscendum,
vel nisi vis, frausve adhibita sit ad impediendum ne munus adipisca-
tur. In tribunalibus actus externi injustitia ex intentione aliquando
definitur, quatenus scilicet haec se prodit exterius. Sic jure Romano
qui torrentem avertit damni sui impediendi causa, immunis est culpa,
licet vicino contra ejus mentem obveniat damnum: “si modo non
hoc animo fecit, ut tibi noceat, sed ne sibi noceat.”¹

110. Quaerunt theologi utrum intentio nocendi facit ut imputetur
effectus ex causa injuste posita secutus, qui tamen casui potius tri-
buendus videatur: v: g: si quis ponat lapidem, vel alium obicem,
simul optans ut alter titubans frangat cervicem. Nihil dubium pra-
vam animi voluntatem rei apud Deum adsimilari: sed utrum quis
teneatur ad damna reparanda ex casu adeo inopinato derivata merito
dubitatur. De Lugo et Salmanticenses affirmant, quia quamvis

(1) L. 2. ς. 9. ss'. xxxix. iii. de aqua et aq. plut.

