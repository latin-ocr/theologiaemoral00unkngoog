DE VOTO. 225

CAPUT III.

DE VOTO.

20. Inter supremi cultus actus votum enumeratur, juxta illud
Isaiae de AEgyptiis vaticinium: “colent eum in hostiiS‚ et muneri-
bus, et vota vovebunt Domino, et solvent.”¹ Equidem nonnumquam
Beatae Virgini, vel sanctis, vel etiam praesulibus vota dicuntur fieri,
populari quadam loquendi ratione3 quae tamen ita accipienda est, ut
res promissa sit implenda, in Dei honorem, ipso vindice futuro fidei
fractae, si promissionem contigerit violari. “ Votum‚” inquit S.
Thomas, “soli Deo fit: 'sed promissio etiam potest fieri homini.
Et ipsa promissio boni quae fit homini, potest cadere sub voto, in
quantum est quoddam opus virtuosum. Et per hunc modum intel-
ligendum est votum quo quis vovet aliquid sanctiS, vel praelatis: ut
ipsa promissio facta sanctis vel praelatis cadat sub voto materialiter,
in quantum scilicet homo vovet Deo se impleturum quod sanctis vel
proelatis promittit.”² In Dei autem honorem cedunt vota non tan-
tum ob rem peragendam, sed ob voluntatem penitus adstrictam, qua
homo sibi aufert libertatem mutandi propositum.³ “ Subjicit enim se
Deo non solum quantum ad actum, sed etiam quantum ad potesta-
tem, quia de caetero non potest aliud facere: sicut pius daret homo,
qui daret arborem cum fructibuS‚ quam qui daret ei fructus tantum,
ut dicit Anselmus in libro de similitudinibus.”⁴ ⁷

21. Voti nomine venit non quaelibet mentis cogitatio de bono ex-
equendo in Dei obsequium3 nec solum animi propositum, firmum
licet et certum: sed promissio, mente saltem, plerumque voce, facta,
qua se quis vult obligare ad aliquid faciendum: “promissio autem
procedit ex proposito faciendi: propositum autern aliquam delibera-
tionem praeexigit, cum sit actus voluntatis deliberatae. ' Sic ergo ad
votum tria ex necessitate requiruntur: primo quidem deliberatio:

secundo, propositum voluntatis; tertio, promissio, in qua perficitur
ratio voti.”⁵

(l) Isaiae xix. 21. (2) 2. 2. qu. lxxxviii. art. v. ad tertium.
(3) Ibidem, art. iv. Κεφ. (4) Ibidem, art vi. Κεφ.
(5) Ibidem, art. i. Resp-

