33⁰ DE JUDICIO TEMERARIO.

‘⁶ melius estquod aliquis frequenter fallatur, habens bonam opinio-
nem de aliquo malo homine, quam quod rarius fallatur habens malam
opinionem de aliquo homine bon03 quia ex hoc fit injuria alicui,
non autem ex primo.”¹ Hoc interest discriminis inter res et homi·
nes, quod judiciorum veritas de rebus maxime quaerenda sit, neci-mre
labamur3 sed de hominibus benignius judicium plerumque ferendum
sit ex charitatis affectu, ubi rei veritas non patet. ‘⁶ Aliud est judi·
care de rebus, et aliud de hominibus. In judicio enim in quo de
rebus judicamus, non attenditur bonum vel malum ex parte ipsius rei
de qua judicamuS, cui nihil nocet qualitercumque judicemus de ipsa:
sed attenditur ibi solum bonum judicantis, si vere judicet, vel malum,
si falso : quia verum est bonum intellectus, falsum autem est malum
ipsius. . . . Et ideo unusquisque debet niti ad hoc, quod de rebus -
judicet secundum quod sunt. Sed in judicio quo judicamus de ho-
minibus, praecipue attenditur bonum et malum ex parte ejus de quo
judicatur: qui in hoc ipso honorabilis habetur, quod bonus judicatur3
et contemptibilia, si judicetur malua. Et ideo ad hoc potius tendere
debemus in tali judici0‚ quod hominem judicemus bonum, nisi mani-
festa ratio in contrarium appareat.”²

167. Ut grave in judicio temerario sit peccatum, temeritas debet
esse notabilis: sienim indicia suppetant gravia, licet non efficiant
certitudinem, temeritatem judicii admodum minuunt. Sic non gra-
viter peccatur judicando mulierem esse adulteram, quam quis vidit
minus pudice agere cum aliquo occulte. A temeritate etiam excu-
satur, qui judicat aliquem esse ebrium, quem alias novit nimiae po-
tationi indulgere; consuetudo enim fundamentum praebet suspicandi
eum ebrium esse, licet quis non debeat eum judicare reum, nisi
indiciis manifestis.

168. Certum animi judicium, et voluntarium sit plerumque ne-
cesse est, ut grave sit peccatum ε nam quae menti obversantur cogi-
tationes, suspicionesque plerumque caveri nequeunt, et assensu
deficiente, non imputantur. Hinc pii homines angi non debent ob
judicia quae sibi videntur facere temeraria: nam vel suppetunt indicia
fere certa, vel animi judicium plerumque non eet pene voluntarium3

ι ideoque gravis saltem abest culpa. Caeterum temporis mora non
definitur judicii temeritas.

(1) 2. 2. qu. lx. art. iv. Ad primum.
(2) Ibidem. Ad seeundum.

