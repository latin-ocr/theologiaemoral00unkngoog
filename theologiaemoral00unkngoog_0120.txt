106 ΒΕ RESTITUTIONE.

CAPUT 111.

DE Rsss'rl'ru'rlonss.

§. 1. Da as Acestam.

166. Restitutio est actus justitiae quo res alterius redditur, vel
damnum ei illatum reparatur. Haec est adeo necessaria ut nulla sit
veniae spes ubi abest voluntas restituendi: ipsa quippe ratio dictat
repugnare justitiae rem alienam retinere, vel damnum haud resarcire.
Hinc Ezechiel inter poenitentiae indicia recensuit quod impius
‘⁶ pignus restituerit, rapinamque reddiderit.”¹ Tobias etiam timens
ne hoedus furto suerit ablatus, eum jussit reddendum: ‘⁴ Vide ne
sorte furtivus sit. Reddite eum dominis suis, quia non licet nobis
aut edere ex furto aliquid, aut contingere.”² Quapropter Augusti-
nus optime docet: ‘-‘ Si res aliena, propter quam peccatum est, cum
reddi possit, non redditur, non agitur poenitentia, sed fingitur: si
autem veraciter agitur, non remittetur peccatum nisi restituatur abla-
tum, sed, ut dixi, cum restitui potest.'’³ Hanc rite posuit excep·
tionem, nam, uti animadvertit S. Bernardus: “ voluntas pro sacto
reputatur, ubi sactum excludit necessitas.”⁴ Ipsa restitutionis dilatio
injuriam insert proximo: “quia per hoc quod aliquis detinet rem
alienam invito domino, impedit eum ab usu rei suae, et sic ei facit
injuriam.''⁵

167. Quinque enumerantur restitutionis radices, nempe res ac-
cepta, injusta acceptio, injusta detentio, injusta damni illatio, et con-

·tractuffl vel officium. Eae re accepta tenentur restituere qui rem
alienam etiam bona fide acceptam apud se habent. Sic qui a fure
emit rem alienam, haud suspicans furtum, tenetur eam domino red-
dere. Ex injusta acceptione tenentur qui rem alienam injuria
usurparunt, furto fraudeve. Ex injusta detentione tenentur resti-
tuere qui rem alienam, quacumque ratione acceptam, retinuerunt

(1) Ezech. xxxiii. 15. (2) Tob. ii. 21. (3) Ep. cliii. ad Maced. n. 20.
(4) EP- lxxvfi- (5) S. Thomas, 2. 2. qu. lxii. art. viii. Resp.

