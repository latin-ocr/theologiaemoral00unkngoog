DE FAMAE ET HONORIS LAESIONE. 105

recenset.¹ Aliquando tamen jure optimo corripiuntur improbi verbis
acrioribuS, vel excitantur minus fervidi. Sic Christus soepe hypo-
critas vocavit Pharisaeos, suosque discipulos stultos designavit, quod
Scripturae oracula minus intelligerent. S. Paulus etiam exclamat:
“O insensati Galatae ΕΜ Sed rarissime oportet severiori increpa·
tione uti, ne exulceretur animus. Scripto contumelia etiarn fit,
injuriaque augetur dum plurimis innotescit. Facto, seu re, irrogatur
contumelia, dum labiis compressis, vel alapa impacta, vel calce.
alterius honori detrahitur. Sic etiam effigies alicujus per vicos tracta
incendio consumitur, vel alias dehonestatur.

165. Honor injuste. ablatus restituendus est, nam injuria fit dum
quis alium contumelia, vel alia ratione, immerito afficit, quae ut re-
paretur, honor est laeso praestandus: plerique quippe pluris faciunt
honorem quam divitias. Qui secreto abstulit alteri honorem, eum .
privatim laedend0‚ debet ei pari ratione satisfacere: qui coram aliis
eum laesit, publicam debet satisfactionem. Attamen nonnumquam
redditur honor amica salutatione, honorifica mentione, locum hono-
ratiorem vel munus concedende, vel alia quacumque ratione quoe
laeso sit grata. Satis est plerumque sic laeso gratificari, praesertirn si
injuriam intulerit superior, qui vix potest, salva auctoritate, se ad
preces demittere: at quoties gravissima est injuria.. petenda est
venia, si ita exigat laesus, et alterius patiatur conditio.

(1) Romi. 30. (2) Gal. iii. 1.

