114 DE RESTITUTIONE.

vel alias illatum, peccat, sed restituendi non contrahit obligationem,
quum illa probatio non sit causa efficax damni. In contractibus au·
tem valet illa juris regula: ‘⁴ ratihabitio retrotrahitur, et mandato
sine dubio eomparatur.”² ⁸

184. Con-silium parit obligationem restitutionis, quando quis
alium ad damnum inferendum efficaciter inducit, consilio, precibus,
promissis, rationes suggerendO, vel viam nocendi ostendendo· Si
ex damno illato utilitas consulenti soli nascatur, ipse primo loco
tenebitur ad restituendum3 secundo loco executor. Si soli execu-
tori utilitas proveniat, hic primo tenetur; deinceps consulens· Si
utrique res pariat utilitatem, uterque pro rata parte tenebitur-3
et altero deficiente, alter in solidum, ut aiunt. Si damnum absque
. consilio evenisset, consulens, quum non sit efficax causa damni, non
tenebitur ad restituendum τ secus si executor consilio etiam sit mo·
tus. Si consilium ante damnum illatum revocetur, exmtsatur a res-
titutione consulens, nisi jam rationibus et modo inserendi damnum
propositis, in damnum adhuc consilium influere videatur. Sunt
tamen gravissimi theologi qui eum penitus excusant, dummodo me-
liori quo potuerit modo damnum conetur avertere, praesertim mo-
nendo innocentem ut sibi consulat. ‘⁸ Hanc secundam sententiam
satis probabilem, sed primam probabiliorem cense0,” inquit S. Al-
phonsus.² Si alter jam determinatus sit ad damnum inferendum:
v ε g: ad occidendum3 et suadeat quis modum, nempe ut occidat
veneno, non gladi03 in illo, non alio loco, vel tempore; controver-
tunt theologi, utrum suadens incurrat in obligationem damnum, qua·
tenus poterit, reparandi. Affirmans et negans sententiae gravibus
nituntur rationibus, gravesque habent defensoreS. Negans proba-
bilior S. Alphonso videtur, “ quia consulens tunc non est causa
efficax mali quoad substantiam da'mni.’'³

185. Qui ex ignorantia graviter culpabili damnum suadet, ad illud
reparandum tenetur, quoties vi sui officii consilium dare tenetur, et
ea gaudet peritiae aestimatione quae consilio suo parere nata est
fidem. Sic advocatus clienti consilium dans noxium plerumque ad
damnum reparandum tenetur ε si vero noscatur esse rudis, consilium
petens sibi imputare debet damnum inde proventurum. Qui ex
errore etiam absque culpa consilium noxium dedit, tenetur ad illud
quamprimum revocandum, et ad' damnum ea qua potuerit ratione

(1) Rog. x. Juris in 6. (2) Ι.. iil. n. 559. (3) Ibidem, n. 563.

