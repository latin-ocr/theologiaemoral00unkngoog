DE FIDEI NECESSITATE. 275

nes fatentur, omnibus enim quibus promulgatur evangelium neces-
sario proponenda sunt, et fide tenenda: ‘⁶ post tempus gratiae divul-
gatae tenentur omnes ad explicite credendum mysterium Trinitatis :
et ornnes qui renascuntur in Christo, hoc adipiscuntur per invoca-
tionem Trinitatis :”¹ quapropter venia dignus non estqui ea sua culpa ’
ignorat, prout constat ex damnatione propositionis: ‘⁶ Absolutionis

> capax est homo, quantumvis laboret ignorantia mysteriorum fidei,

et etiamsi per negligentiam, etiam culpabilem, nesciat mysterium
sanctissimae TrinitatiS‚ et Incarnationis Domini nostri J esu Christi.”²

26. ‘⁶ Notant autem Tannerus, SylviuS, Azor. . . quod si quis
adeo sit rudis, ut ea mysteria percipere nequeat, tunc excusatur ra-
tione impotentiae, et comparatur infantibus ac fatuis3 Attamen
Sanchez dicit quod aliud ‘est credere, aliud scire mysteria, nempe
rationem de iis reddere3 unde censet omnes adultos teneri necessi-
tate medii aliquando hujusmodi mysteria credere, necessitate vero
praecepti ea scire·; aquo praecepto scientiae excusari mente obtusoS.”³
Si quis mysteria illa ignorans absolutione donatus i'uerit, debet dein-
ceps confessionem iterare, quum probabile sit priorem haud valuisse.
Profecto jubet Benedictus XIV. ut confessarius “fixum illud im-
motumque semper animo habeat, invalidam esse absolutionem sa-
cramentalem, quam quis ignoranti res necessarias necessitate medii

impertitur, nec posse homines Deo per hujusmodi sacramentum re·

’ conciliari, nisi priuS, excussa hujus ignorantiae caligine, ad agnitio-

nem fidei educantur.”⁴ Peccat autem confessarius absolvendo

extra casum necessitatis eum qui ignorat mysteria Trinitatis et In·
carnationiS, quum exponat sacramentum periculo nullitatis.⁵

27. Praeter fidem explicitam praecipuorum mysteriorum, implicite
credenda sunt omnia quae Deus per Ecclesiam credenda proponit.
Quae symbolo apostolico continentur praesertim fide amplecti oportet3
sert enirn mos universalis ut illud memoriae ab omnibus mandetur.
Quod si rudis adeo quis fuerit ut illud retinere nequeat, sat erit, ut
alio recitante vel explicante, fidei assensum singulis praestet, prout
colligitur ex concilio Limano: “doceantur demum pro suo modo
praecipua fidei capita.''⁶

(1) S. Thom. 2. 2ae. qu. ii. art. viii. Resp.

(2) Prop. 64. damn. ab Innoc. XI.

(3) S. Alph. 1. ii. Tract. i. c. i. n. 2.

(4) Const. Etsi minime, t. i. BulL pag. 110.
(5) Vide Voigt‚ Tract- de fide, casus ii. n. 356.
(6) Apud Ben. xiV. de Syn. 1. viii. c. xiv.

