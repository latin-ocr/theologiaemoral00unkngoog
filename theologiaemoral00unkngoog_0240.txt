226 DE VOTO.

22. Votum igitur definiri potest promissio deliberata et spontanea
Deo facta de bono meliori et possibili. Promissio autem a proposito
distinguenda est, proponimus quippe plura facere, quin ad ea facienda
nos promissione obligemus. Peccator, quem delictorum poenitet,
proponit, promittendi voce nonnumquam usurpata, a peccando ca-
vere: nec tamen violati voti reus habendus est, si postea in peccatum
labatur, nisi revera vinculo illo se voluerit adstringere, ad minuendam
peccandi facilitatem: quod rarius consulendum est. Animi delibera-
tio plena ad gravem hanc obligationem contrahendam requiriturt nec
enim subitaneus animi motus, vel temere usurpata vovendi vox, voti
vim sibi vindicat. Caeterum temporis spatium mag-num necessarium
non est ad vovendum; vovere enim, sicut et peccare, quis potest
momento veluti tem poriS, dummodo satis advertat se votum emittere.
Hinc valent vota furente tempestate, vel alio periculo mortis urgente,
emissa. Sponte edenda sunt vota: secus non valent; si enim quis
metum gravem alio injuste incutiente, voveat aliquid, voti obligatione
non tenebitur. Sic etiam haud valent vota ex errore emissa quisub-
stantiam rei spectat, vel adjuncta substantiam afficientia, vel causam
finalem: valent autem si error adjuncta haud magni momenti, vel
causam quam vocant impulsivam tantum, spectet. Bonum neces-
sario respiciendum est in votis: Deo enim irrogaret injuriam qui
aliquid mali se facturum ei polliceretur, vel rem nullius momenti.
Quod autem J epthe voverit se Deo immolaturum quiequid ei domum
revertenti occurrerit, si de mactatione et morte accipiatur, necesse
erit cum Hieronymo dicere. ‘⁶ In vovendo fuit stultuS, quia discre-
tionem non habuit, et in reddendo impiuS.”¹ Caeterum sunt qui
·illud impletum censent, filia virgine dicanda. Melius seu per·
fectius bonum etiam voventi proponendum est; si enim minus per-
fectum aliquid quis Deo promittat, perfectiori postposito, divino vi-
detur detrahere honori. Hinc votum nubendi non valet, nisi voventi
sit remedium sere necessarium. ‘⁴ Vota vero quae sunt de rebus '
vanis et inutilibus, sunt magis deridenda, quam servanda.’'² Possi-
bile denique bonum esse debet quod vovens promittit, frustra enim
quis Deo polliceretur quod humanas excedit vires. Non valet
igitur votum nullam prorsus culpam venialem patrandi: vel votnm
contemplationi jugiter vacandi. Si pars materiae voti fiat impossibi-

(1) cit. a S. Thema, 2. 2. qu. lxxxviii. art. ii. ad secundum.
(2) Ibidem, ad tertium.

