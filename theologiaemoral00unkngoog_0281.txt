DE FIDEI NATURA. ι 267

iu aliquibus primis credibilibus, scilicet ut credatur Deus esse, et
providentiam habere circa hominum salutem: secundum illud ad
Heb. xi. ⁴ Accedentem ad Deum oportet credere quia est, et quod
inquirentibus se remunerator sit. ’ In esse enim divino includuntur
omnia, quae credimus in Deo aeterualiter existere, in quibus nentri
beatitudo consistit. In fide autem providentiae includuntur omnia,
quae temporaliter a Deo dispensantur ad hominum salutem, quse sunt
via in beatitudinem. Et per hunc etiam modum aliorum subsequen-
tium articulorum quidam in aliis continentur: sicut in fide redemp-
tionis humanae, implicite continentur et incarnatio Christi, et ejus
passi0, et omnia hujusmodi.’'¹

ll. Quaecumque Deus revelavit, fide excipienda sunt; habent enim
universa ipsum veritatis vadem. Ideo Christus jussit apostoliS‚ ut .
traderent “omnia quaecumque” ipsis mandaverat.² Equidem qui
unam rejicit veritatem, quam a Deo revelatam esse testatur Ecclesia,
omnium fundamentum evertit3 adeo ut arbitrio potius, .et lubitu,
quam Dei auctoritate certo cognita, caeteras tenere censendus sit, uti
recte docet Angelicus Doctor: “ Quicumque non inhaeret sieut in-
fallibili et divinae regulae, doctrinae Ecclesiae, quae procedit ex veritate
prima in Scripturis sacris manifestata, ille non habet habitum fidei:
sed ea quae sunt fidei, alio modo tenet, quam' per fidem: sicut si ali-
quis t‘eneat mente aliquam conclusionem, non cognoscens medium
illius demonstrationis, manifestum est quod non habet ejus scientiam,
sed opinionem solum. Manifestum est autem, quod ille qui inhoeret
doctrinae Ecclesiae, tamquam infallibili regulae, omnibus assentit quae
Ecclesia docet3 alioquin si de his quae Ecclesia docet, quae vult tenet,
et quae non ¹vult, non tenet, non jam inhaeret Ecclesiae doctrinae, sicut
infallibili regulae, sed propriae voluntati. Et sic manifestum est,
quod haereticus, qui pertinaciter discredit unum articulum fidei, non
est paratus sequi in omnibus doctrinam Ecclesiae. Si enim non
pertinaciter, jam non est haereticus3 sed solum errans. Unde mani·
festum est, quod talis haereticus circa unum articulum, fidem non
habet de aliis articulis, sed opinionem quandam secundum propriam
voluntatem.''³

(1) 2. 2⁸2. qu. i. art. vii. Κεφ. (2) Matu- xxviii. 20. ’
(3) 2. 2ae. qu. v. art. iii. Resp-

