174 - DE USURA.

in mutuantis potestatem transeat, pro suo arbitrio impendenda. Lu·
dere verbis videntur, qui, hac vocum instituta distinctione, quae totam
latuit vetustatem, severissimas Ecclesiae sanctiones quibus usurae ac·
ceptio vetita est, irritas faciunt et inanes. Utique si locetur pecunia,
quadam sortis societate inita, licebit etiam et lucri fieri participes ε ·-
quapropter qui actiones emunt mensae nummariae publica auctoritate
constitutae, percipiunt quosdam annuos fructus, quos vocant divi-
siones, tum quia jus ad sortem repetendam non habent, tum quia
sors ipsa discrimini objicitur: quod tristi rerum eventu plurimi hodie
apud nos norunt. ’ ,
76. Mastrofini contendit titulum justum in contractu de quo agitur
esse venditionem usus pecuniae, quem ab ipsa pecunia distingui et
pretio aestimari affirmat. At usus pecunioe necessario datur vi mutui,
quum tota ejus proprietas et dominium detur, uti omnes hactenus
intellexerunt.² ‘⁶ Quaedam res sunt, quarum usus est ipsarum rerum
consumptio: sicut vinum consumimus, eo utendo ad potum: et triti-
cum comunimus, eo utendo ad cibum. Unde in talibus non debet
seorsum computari usus rei a re ipsaz sed cuicumque conceditur usus,
ex hoc ipso conceditur res: et propter hoc in talibus, per mutuum,
transfertur dominium-”. . ‘⁴ Pecunia autem principaliter est inventa ad
commutationes faciendas. Et ita proprius et principalis pecuniae
usus est ipsius consumptiO, sive distractio, secundum quod in com-
mutationes expenditur. Et propter hoc secundum se est illicitum
pro usu pecuniae mutuatae accipere pretium, quod dicitur usura.”²
Equidem si absque ulla mutuum sumentis culpa, tota pecunia brevi
amitteretur, ipse teneretur parem summam reddere tempore statuto:
quod ostendit ipsum dominum ejus agnosci 3 res enim domino perit.
· 77. Theologi tenent omne onus quod pretio aestimari queat mu·
tuanti impositum usuram redolere:³ tollit enim gratuitam beneficii
naturam. Si quis igitur alteri mutuam det pecuniam, ea conditione
adjecta quod merces nonnisi ab eo emat, vel quod certam pecuniae'
summam apud ipsum impendat, usura erit :⁴ Secus si alias debeatur
ex justitia, v: g: ut aes alienum diu debitum solvatur. Sic potest
quis alteri proponere se mutuam daturum pecuniam, dummodo alter

(1) Vide S. Alphonsum de Ligurio, 1. iii. n. 759.
(2) S. Thomas, 2. 2. qu. lxxviii. art. i. Κεφ.
(3) S. Alphonsus, l. iii. n. 774.

(4) Ibidem, u. 780. Vide et Busembaum, apud S. Alph. n. 791, 12, 16.

