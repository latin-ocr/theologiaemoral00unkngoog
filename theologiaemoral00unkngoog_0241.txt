DE VOTO. 227

lis, manet obligatio alteram exequendi partem, nisi tota materia instar
unius sit. Sic ¹qui mille nummos se ad aedificandam ecclesiam col·-
laturum Deo pollicitus est, debet quot possit suppeditare, si tanta
nummorum copia ei praesto non sit: sed si voverit se ecclesiam suis .
sumptibus aedificaturum, non tenebitur fundamenta ejus ponere, defi·
ciente pecunia ad eam integre aedificandam.

23. Votum dicitur reale quando rem aliquam t. v: g: calicem, fun·-
dum, Deo quis pollicetur: personale, qnando se aliquid facturum:
v: g: suscepturum Hierosolymas iter, promittit. Mixtum dicitur
votum quod rem a vovente offerendam respicit: v: g: calicem
in templo quodam praesentandum. Absolutum nuncupatur votum
quod simpliciter emittitur, nulla apposita conditione: conditionatum
vero si conditio sit apposita. Solemne habet-ur votum quod ab Ec-
clesia in perpetuum acceptatur. Illud emitti a sanctimonialibus in
Galliis i'n praesenti rerum conditione haud probat S. Sedes· Sim-
plex quod Ecclesia in perpetuum non acceptavit. solemnitas igitur
votorum non desumitur ex ratione qua emittuntur v: g: coram plu·
rimis in coetu publico; sed ex Ecclesiae acceptatione: quapropter
vota in probatis ordinibus emissa solemnia sunt, etsi sorte aliquis ea
emittat in sacello privato, Superiore tantum praesente. E contra
vota puellarum charitatis simplicia sunt, etsi contigerit ea in coetu
plurimorum emitti. Simplicia etiam sunt vota Scholarium Societatis
Jesu‚ post biennium probationis emissa, quamvis euim voventes in
perpetuum adstringant, ab Ecclesia in perpetuum non sunt acceptata.

24. Ad voti contrahendam obligationem animus vovendi requiri-
tur: qui si dolo desit, dum quis sacros ordines suscipit, vel profes-
sionem emittit in Religione probata, grave patratur peccatum.
Quamvis autem qui ordines suscepit absque animo castitatem vo-
vendi, voto non ligetur, lege tamen ecclesiastica ad eam servandam
tenebitur„ sn foro exteriori praesumitur etiam vovendi animus ad-
fuisse, dum quis voti formam exterius protulerit; Ecclesia enim de
occultis non judicat.

25. Qui dubitat an voverit, ad voti impletionem non censetur a
plurimis teneri, si omnibus mature perpensis dubius maneat: possi·
det scilicet suam libertatem, quamdiu non noverit eam voto ligatam.
Caeterum si quis meminerit se rem sibi certo proposuisse faciendam,
et censuisse se graviter peccaturum, nisi eam fecisset, jure praesumit
se votum emisse.

26. Votorum obligatio arctissima est, et ipso jure naturali et divino

