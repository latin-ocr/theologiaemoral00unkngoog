DE IRREGULARITATE. 393

dum de dignitate et praelatura regularium.¹ No'n tamen privatur
quis ipso jure beneficio. quod antea impetraverat, dummodo ejus
munia curet obeundat² debet tamen ‚eo privariz³ quod si nequeat
brevi dispensationem obtinere, debet illud resignare.

101. Irregularitas ex defectu dicitur quando ex vitio aliquo nata-
lium, corporiS, vel animi, oritur, absque labe peccati: ex delicto,
quando in poenam peccati statuta est. Totalis est quae hominem
penitus inhabilem facit ad quaelibet ordinum munera: partialis, quae
ad aliquod munus facit inhabilem: y, gt ad sacrum celebrandum.

102. Irregulares sunt ex animi defectu, pueri, amenteS, furiosi,
energumeni, lunatici. Amentes ordinari nequeunt, nequidem post-
quam sui compotes facti sint, si ex laesione organorum, vel alia hu·
jusmodi causa amentia provenerit, facile enim relabuntur3 secus si
ex febre ad tempus deliraverint. Qui post ordines susceptos in
amentiam inciderint, possunt in suscepto ordine ministrare, quando
judicio episcopi sunt sui compoteS, et abest periculum. ΙΙ. Irregu-
lares sunt litterarum ignari :⁴ ΙΙΙ. neophyti, a paganismo, vel Juda-
ism0, recens traducti :⁵ sed episcopi est judicare, quando satis profe-
cerint. Elapso decennio non censentur irregulares,

103. Ex defectu corporis. irregulares habentur, quicumque ordi-
num actus nequeunt exercere, absque magna indecentia, vel periculo,
vel adstantium horrore, ob deformitatem, vel morbum.⁶ Episcopi
autem in re dubia judicium est! Hinc irregulares sunt 1. caecus vel
caeeutiens3 surdus: enormiter claudae, qui nonnisi baculo innixae,
vel pede ligneo, ad altare ascendere valet ε ΙΙ. carens nas0, manu,
pollice, vel indice; ΙΙΙ. carens uno ocu10, cum magna deformitate ,²
vel sinistro non videns, si nequeat absque indecenti faciei conver·
sione Missale legere: IV. leprosuS, deformiter gibbosu8‚ aut facie
maculatus. Morbo caduco laborans non est ullatenus ad ordines pro-
vehendus ; tamen si ordines susceperit, ad eos exercendos admittitur,
si per annum eo morbo non laboraverit ;8 vel si raro, et sine clamore,
et spuma, cadat, nam tantum temporis spatium ex consuetudine non
requiritur, et adstet ei celebranti sacerdos jejunuS, qui ejus vices
obire possit.

(l.) Cap. xii. de poenit. (2) G. v. Ne clerici vel monachi.
(3) C. x. de excess. proel. (4) Cap. i. dist. xxxvi.

(5) Cap. i. dist. xlviii

(6) Tit. De empore vitiati&- de clerico aegrot. et atat. lv. ,

(7) Cap. ii.de corpore vit. (8) C. communiter, 3. dist. xxxiii.

