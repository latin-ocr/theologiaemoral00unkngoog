162 DE ΕΜΡΤῙΟΝ E ET VENDITION E.

aut centum decem, infimum nonaginta quinque aut nonaginta fres cu-
jus medium pretium est decem, summum habebit undecim, aut duode-
cim, infimum novem, aut octo. Qui summum excesserit pretium
vendendo, vel infra infimum emerit, injustitiae reus est, et ad restituen-
dum obligatur. N ec excusatur eo quod ita inter eos convenerit, nisi
alteru ter sciens prudensque suo renuntiaverit juri, nulla pressus ne-
cessitate: naturalis scilicet aequitas dictat ea tantum pacta valere, quae
libere ineuntur, rerum, de quibus agitur, rite intellecta ab utroque con-
ditione. Qui vendidit rem pretio justu, sed infimo, nequit summum
pretium sibi comparare, aliquid de pondere, vel mensura, occulte sub-
trahend0, nam fraus fieret injuriaque emptori: ‘⁴ Nolite facere ini-
quum aliquid in judicio, in regula, in pondere, in mensura.'’¹

49, Quinque praecipue recensentur causae quib'us rerum pretium
augetur. 1. est lucrum eae alienatione rei certo aut probabiliter ces·
sans, aut damnum emergens, aut etiam rationabilis affectus erga
rem quae venditur in gratiam alterius. ‘⁶ In tali casu justum pretium
erit, ut non solum respiciatur ad rem quae venditur, sed ad damnum
quod venditor ex venditione incurrit. Et ‚sic licite poterit aliquid
vendi plus quam valeat, secundum se, quamvis non vendatur plus
quam valeat habenti.”² Sic merces quas in aliud tempus servare sta-
tuisti, majus pretium tunc certo, vel verosimiliter accepturus, si sta-
tim vendas ad alicui gratificandum, poteris compensationem quam·
dam accipere, pretium augendo: habenda tamen est ratio laboris et
periculi in rebus servandis, et incertitudinis lucri majoris. 2. est
officium mercandi, qui enim tempus suum impendit rebus conqui-
rendis, comparandiS‚ et servandi5‚ debet moderatum saltem lucrum
inde sibi comparare, quo se suosque sustentet, et tot satisfaciat im-
pensis. 3. laborea‚ pericula, expensae in rebus comparandis et
conservandis per· tempus diuturnum, donec emptor ocurrerit. 4.
Copia emptorum, vel pecuniae, et penuria mercium. 5. Modus
vendendi in parva quantitate, major, scilicet, exigitur cura, et ma-
jores fiunt impensae in venditione hujusmodi.

50. causae minoris emendi quatuor enumerantur. 1. Si rea sit
emptori parum utilis, quam venditoris gratia tantum emit: 2. Si
pauci emptores reperiantur. 3. Si mag-na sit mercium copia. 4.
Si emantur in magna quantitate, vel sub hasta publica, vel ult‘ro
oblatae a venditore. J ustum pretium rerum quae sub hasta, ut aiunt,

(1) LeV. xix. 35. (2) 2. 2. qu. lxxvii. art. 1.

