220 DE ORATIONE.

in AEgypto crebras quidem habere orationes, sed “eas tamen brevis·
simas, et raptim quodam modo jaculatas: ne illa vigilanter erecta
quae oranti plurimum necessaria est, per productiores moras evanes-
cat, atque hebetetur intentio.”¹ Qui vult superare tentationeS‚ orare
debet, ut veniat illi auxilium ab alto ·: nec enim solus valet de hoste
triumphare. Id certo statui potest, orationis neglectum per tempus
diuturnum, periculum manifestum lapsus, et interituS‚ serre, et pro-
inde gravi culpa non vacare.

l l. De oratione sanctis porrigenda alias disputavimus : hic autem
recitare juvat quae ab Angelico Doctore clare et pulchre dicuntur ad
explicandum discrimen inter eam et orationem ad Deum directam.
‘⁶ Oratio porrigitur alicui dupliciter: uno modo quasi per ipsum im-
plenda: alio modo sicut per ipsum impetranda. Primo quidem
modo soli Deo orationem porrigimus ; quia omnes orationes nostrae
ordinari debent ad gratiam et gloriam consequendam, quae solus
Deus dat, secundum illud Psal. lxxxiii. ‘ Gratiam et gloriam dabit
Dominus) Sed secundario modo orationem porrigimus sanctis an-
gelis, et hominibuS, non ut per eos Deus nostras petitiones cogno-
scat: sed ut eorum precibus et meritis orationes nostrae sortiantur
effectum. Et ideo dicitur Apoc. viii. quod ‘ ascendit sumus incen-
sorum de manu angeli coram Deo.’ Et hoc etiam patet ex ipso
modo quo Ecclesia utitur in orando. Nam a Sancta Trinitate peti-
mus ut nostri misereatur; ab aliis autem sanctis quibuscumque peti-
mus ut orent pro nobie.”⁵² ⁵

12. Omnia quibus indigemus bona, ea praesertim quae ad salutem
consequendam pertinent, licet orando a Deo, omnium bonorum lar-
gitore, petere. Contrariam sentiendi rationem ab ethnicis derivatam
feliciter evertit S. Thomas: ‘⁶ Sicut M. Valerius refert, Socrates nihil
ultra petendum a diis immortalibus arbitrabatur, quam ut bona tribue-
rent: quia hi demum scirent quid unicuique esset utile τ nos autem
plerumque id votis expetimus, quod non impetrasse melius foret.
Quae quidem sententia aliqualiter vera est, quantum ad illa quae pos-
sunt malum eventum habere: quibus etiam homo potest male et
bene uti: sicuti divitiae, quae, ut ibidem dieitur, multis exitio fuere:
honoreS, qui complures pessumdederunt: regna, quorum exitus
saepe miserabiles cernuntur: splendida conjugia, quae nonnumquam

( l) Ep. cxxx. alias cxxii. ad Probum. n. 20.
(2) 2. 2. qu. lxxxiii. art. iv. Resp-

