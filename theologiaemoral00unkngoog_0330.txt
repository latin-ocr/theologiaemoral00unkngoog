310 DE conRzPTIONE FRATERNA.

stituto quod omnes profitentur, culpae omnes statim denuntiantur su·
periori, ut omnium consulat profectui: ideo unusquisque suae famae
renuntiat, ut societatis utilitati et suae perfectioni studeat. Attamen
si occultum fuerit peccatum, et poenitentia deinceps deletum, nec
immineat relapsus periculum, vel detrimentum alienum, non est de·
serendum, nequidem in illa societate: quia cessat delationis J‘usta
ratio. Sic si denuntiatio proximo superiori sufficiat, non erit ad
precipuum superiorem recurrendum.

116. Proelati plerumque debent inquirere in subditorum peccata:
non tamen de singulis curiose interrogare, nisi gravis sit ratio, vel
speciale indicium·- Accusatores autem non sunt facile excipiendi,
ne detur locus calumniis, et iniquis criminibus.

117. Omni ope niti debent praelati, pastoresque animarum, etiam
cum suo incommod0‚ imo aliquando cum vitae discrimine, ut peccata
publica et occulta impediantur: ideo enim a Christo positi sunt, ut
vitia evellant, et hominum saluti studeant. ’

l 18. Praeter correptionem fraternam, sex alia recensentur miseri-
cordiae spiritualis opera3 nempe consilium praebere dubitantibus, ut
in virtutis semita tuti incedant: edocere ignaros: solari afflictos; re·
mittere offensas3 ferre patienter injurias; et orare ut aliis bene cuncta
cedant: quae hoc versu enuntiantur.

Consule, carpe, doce, solare, remitte, fer, ora.

119. Consilii et doctrina: munera docendi nomine apte intelligun-
tur: “ qui ad justitiam erudiunt multoe, quasi stellae in perpetuas
aeternitates.''¹ Solandi officium ex charitate nascitur, cujus est ⁶⁴ flere
cum flentibus.'’² Ad illius exercitium hortatur Apostolus fideles, de
resurrectione disserens: “Itaque consolamini invicem in verbis
istis.''³ Veniam dare inimicis charitatis eximium est exercitium:
“ Si enim dimiseritis hominibus peccata eorum, dimittet et vobis
Pater vester coelestis delicta vestra.’'⁴ Ferendi aliorum infirmitates
officium ab Apostolo saepius commendatur: ‘⁶ Debemus autem
nos firmiores imbecillitates infirmorum sustinere, et ·non nobis pla-
cere.'’⁵ ‘ “Alter alterius onera portate, et sic adimplebitis legem
Christi.”⁶ Orare pro aliorum salute sacri nos hortantur scriptores:

(1) Dan. xii. 3. (2) Rom. xii. 15. (3) 1. Thess. iv. 17.
(4) Matt„ vi. 14. (5) Rom. xv. 1. (6) Gal. vi. 2.

