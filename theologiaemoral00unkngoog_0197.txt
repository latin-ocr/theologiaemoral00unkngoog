DE USURA. 1 83

tione periculi, lucri cessantis dcc. ’ἔω Veriorem autem putat negan-
tem sententiam, quia quum justus ille titulus nequaquam menti ob-
versatus fuerit, non fuit in pactum deductuS‚ ideoque non potuit lucri
praebere rationem3 neque enim mutuatarius in eum consensit, ne qui-
dem implicite. Ponamus aliquem ab altero petere pecuniam mutuam,
oblatis viginti pro centum quotannis. Alter tanto auctario allectus,
nihilque de solutione dubius, avide amplectitur propositionem. Re
jam peracta intelligit mutuantem esse dubiae fidei, et verosimilem

, putat mutui jacturam, adeo ut periculum manifestum et insolitum vix

tanto auctario redimatur. Si contingat eum sortem absque difficul-
tate tecuperare‚ non potest auctarium nimium retinere, quum pactum

fuerit usura infectum : nec potest titulo ex periculo uti, quum ignotum
ei foret, ideoque haud esset contractus conditiO.

§. IV. Usunffl RESTITUTlo.

100. Usura, quum sit peccatum contra justitiam, non transfert do-
minium, ideoque restituenda sunt quae ita sunt accepta, uti docet in
laudatis litteris encyclicis Benedictus XIV. ε “ Contra mutui siqui-
dem legem‚ quae necessario in dati atque redditi aequalitate versatur,
agere ille convincitur, quisquis, eadem aequalitate semel posita, plus
aliquid a quolibet, vi mutui ipsius, cui per aequale jam satis est ‘fac-
tum, exigere adhuc non veretur: proindeque si acceperit, restituendo
erit obnoxius ex ejus obligatione justitiae, quam commutativam ap-
pellant, et cujus est, in humanis contractibus aequalitatem cujusque
propriam et sancte servare, et non servatam exacte reparare.” Quae-
cumque igitur, absque justo titulo, accepta sunt mutui occasione, sunt
dominis restituenda cum fructibus naturalibus, non autem qui ex in-
dustria utentis sunt derivata. caeterum damnum reparandum est
quod ex pecunia subtracta domino legitimo obvenit. Res quidem
difficillima est haec sanissima principia in usum deducere: ideo si
constet aliquem usuras accepisse, absque titulo sufficienti, erit mo-
nendus restitutionis faciendae, divinae illius sententiae memor. ·'‘ Quid
enim prodest homini, si mundum universum lucratur, animae vero
suae detrimentum patiatur 3⁹⁹² Quod si praejudicia moresque obstent
ne injunctum sibi munus expleat, oportebit nonnumquam ad consen· =
sum eorum quorum interest recurrere, ad eum onere eximendum.²

(1) Latii. n. 773. (2) Μαι xvi. 26.

