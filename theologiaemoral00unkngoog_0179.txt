DE EMPTIQNE ET VENDITIONE. 165

Caeterum excusari haud possunt qui inopia alicujus abutuntur, ut chi-
rographa longe viliori pretio emant. Quoties chirographa commu·
niter venduntur pretio viliori, potest plerumque inferri ea minus
valere 3 quod in hac regione facile contingit, quum res sint incertae,
plurimique qui videntur ditissimi saepe fidem fallant. Sed fatendum
hanc negotiandi et lucrandi rationem specie mala et periculo haud
carere. ’

- 55. Res quae non sunt communi convictui necessariae, nec pretium
habent a lege, vel aestimatione vulgari determinatum : vx g: gemmae
quaedam, canes insigneS‚ aves Indicae, picturae singulare8‚ maximam
admittunt pretii latitudinem3 imo juxta aliquos vendi possunt quan-
tum emptor consenserit dare. Verosimilius tamen est arbitrio pru-
denti pretium rerum hujusmodi esse determinandum.

’ 56. Si famulus, vel proxeneta, (qui scilicet rem pro altero venden-
dam suseipit¹) vendat supra pretium sibi a domino adsignatum, vel
emat infra, nequit excessum sibi retinere, quum stipendium ei detur
ad domini negotia utiliter gerenda, ejusque nomine, haud suo, agat.
Id pro certo habetur:2 controvertitur autem utrum alii res alienas
vendentes supra pretium adsignatum, vel infra ementes, possint sibi
retinere excessum. Pauci affirmant3 plerique negant, quorum sen-
tentia vera videtur S. Alphonso‚ pretium quippe adsignari conten-
dunt, ut venditoris vel emptoris arbitrio certi quidam 'praefigantur
limites, quin juri suo renuntiet mandans», reique dominus. Caeterum
sunt casus nonnulli in quibus licet excessum retinere: v: g: si do-
minus tacite consenserit: si res tua industria facta sit melion si spe-
cialis quam adhibuisti diligentia excessui par sit. Sartores qui
mercatorum quorumdam frequentant officinam, pannos ab iis emunt
aliquando viliori pretio. Si constet mercatores aliquid sibi de pretio
remittere donationis nomine, ut eos alliciant ad suam officinam, dam·
nandi haud videntur ob consuetum pretium quod a domino exigunt.
Nec tamen facile credendum mercatoribus, qui id soepe falso asse·
runt. Natalis Alexander contendit numquam licere aliquid hoc
praetextu lucrari.³

57. Merx duobus vendita, et neutri adhuc tradita, priori emptori
tradenda est, nam “ qui prior est tempore, potior est jure.’'⁴ Si se-
cundo jam sit tradita, ejus dominus fit, nisi prior emptor in eam ha-

(1) Auctioneer, Commission Mei-cluant, Agent, Glerk.
(2) S. Alphonsus, 1. iii. n. 825.
(3) Tract. de Pec. c. v· art. v. Regul. xvii. (4) Reg. Jur. in 6.

