176 DE USURA.

quae minus valent, et exigere ut reddatur aurum, vel argentum, veluti
ac si ejusdem forent valoris.

81. Exigere auctarium tamquam gratitudinis ergo, usura est, uti
constat ex propositione damnata: ‘⁶ Usum non est dum ultra sor·
tem aliquid exigitur, tamquam ex benevolentia et gratitudine debitum,
sed solum si exigatur tamquam ex justitia debitum.’'¹ Caeterum,-
docente S. Thoma‚ si quis “recipiat aliquid hujusmodi non quasi
exigens, nec quasi ex aliqua obligatione tacita vel expressa, sed sicut
gratuitum donum, non peccat: quia etiam antequam pecuniam mu-
tuasset, licite poterat aliquod donum gratis accipere, nec pejoris con-
ditionis efficitur per hoc quod mutuavit.”² Si quis igitur, nullo prae·
vio paeto, sortem cuni auctario reddat in grati animi testimonium,
nil vetat hoc accipere, quum gratitudo, sicut et beneficentia, virtus sit.
Mutuam dare pecuniam ea praecipue spe et fiducia plerisque videtur
usura‚³ quum spes lucri a Christo sit vetita. Caeterum non quoelibet
expectatio, sed ea, qua sublata non daretur mutuum, vetita censenda
est: si enim quis det mutuum, spem fovens aliquid sibi gratitudinis
ergo donandum, qui tamen daret indigenti, licet spes illa non afful-
geret, vix posset violati praecepti reus argui. Quandoque contingit
gratitudinis nomine ornari quod datur ne quis promissis deesse videa-
tur, vel ne ei mutuam deinceps petituro pecuniam denegetur: quod
praesertim de auctario nimio dicendum est. Quoties vi *pacti datur,
usura est: non ita si ex suae utilitatis et commodi studio detur, nisi
ex adjunctis merces et pretium videatur. Si homo, qui ex pecunia
aliena mutua accepta magnum derivavit lucrum, offerat auctarium,
grati animi nomine, poterit alter accipere donum, lieet suspicetur eum
ideo dare largiter, quia sperat se postea beneficium aliud mutuando
accepturum. Quod si noverit alium auctarium praebere‚ ut illum ad
mutuum dandum alliciat, non poterit absque usurae vitio illud accep·
tare.

82. Discrimen inter pecuniam numeratam et numerandam per se
nullum est, sed saepe fit permagnum, quando lucri datur occasio.
Caeterum ob nimiam latitudinem merito proscripta est propositio:
‘⁶ Cum numerata pecunia pretiosior sit numeranda, et nullus sit qui
non majoris faeiat pecuniam praesentem, quam futuram, potest cre-

(l) Prop. xlii. inter damnatas ab Innoc. XI.
(2) 2. 2. qu. lxxviii. art. ii.
(3) S. Alphonsus de Ligorio, 1. iii. n. 762.

