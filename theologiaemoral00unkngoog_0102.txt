88 DE INJURIA.

mors casui tribuenda videri possit, quippe vix unquam ex causa hu·
jusmodi sequitur; quum tamen ex ea vere secuta sit, et causa sit
temere et maligno animo posita, imputanda est.¹ Alii contradicunt,
quos sequimur.

111. Utrum quae -fit ex errore actio noxia, injuria habenda sit
quaeritur, v: gt si quis domum incenderit, putans esse inimici, quae
tamen hominis alterius fuerit: si quis noctu agg-rediatur aliquem,
eumque interficiat, alium esse existimans. Nulla est ratio dubitandi
eum reum esse incendii et homicidii, qui ita egerit, re enim vera
utrumque sibi animo proposuit. Videtur etiam obligatus ad satis-
faciendum pro viribus: temere enim et vitio animi causam damni
posuit, quamvis defuerit intentio huic nocendi. Contrariae tamen
sententiae aliqua ex parte suffragatur S. Alphonsus, dicens ad onus
restitutionis ratione damnificationis requiri actionem formaliter, seu
voluntarie injuriosam in alterum qui laeditur-² In furto autem erro-
rem personae non obstare fatetur, quia res aliena est praecipuum furti
objectum: quum damnum inimico inferendum praecipue respiciatur
inactione damnifica. J us civile in utroque casu damnum jubet re-
parandum: “ Si injuria mihi fiat ab eo cui sim ignotus: aut si quis
putet me Lucium Titium esse, cum sim Caius Seius: praevalet quod
principale est, injuriam eum mihi facere velle. Nam certus ego sum,

licet ille putet me alium esse quam sum, et ideo injuriarum (actionem)
habeo.”³

§. 2. Du mmmnurru A consanum-nno nono.

112. Qui litteris interceptis impedit ne alius consequatur munuS,
injuriae reus est: quilibet enim jus habet ne litterae quae eum spec·
tant temere intercipiantur. Hinc scriba Gubernatoris qui litteras
’ seponit aliquantulum, ut munus alteri interim conferatur, injustus
noscitur, et compensationem debet, pro spei ratione, quae petenti
affligebat, aestimandam. Si quis alterius litteras casu apertas legat,
et utatur notitia inde derivata, ad suis utilitatibus consulendum, non
videtur injuriae reus, dummodo in illius, penes quam erant litterae,
detrimentum ea non utatur. Famuli, scribae aliique apud aliquem
pretio conducti injustitiae rei sunt, si utantur notitia ea occasione ha-

(1) Vide apud Can-iere, vol. ii. n. ⁷22. (2) L. iii. n. 629.
(3) L. 18. ς. 3. ff. xlvii. x. de Injtm· et fam. libell.

