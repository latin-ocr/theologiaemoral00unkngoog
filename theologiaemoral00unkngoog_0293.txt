DE FIDEI NECESSITATE. 279

aliis propalare, vel ad instructionem aliorum fidelium, sive confirma-
tionem, vel ad reprimendum infidelium insultationem.”²

34. Audire haereticorum conciones, deducere funuS, adstare nup-
tiis ab iis celebratis, non habetur signum professionis fidei, quamvis
ab iis abstinendum sit. Equidem audire eorum conciones haud
vacat pericu10, plerisque ignaris aut infirmis praeconum facundiam
prae doctrinae integri-tate aestimantibus. Praeterea favor praestatur
haeresi, cum pusillorum offensione et discrimine. Vetuit autem
Paulus V. Anglis ne legi id praecipienti obtemperarent. Funus de-
ducere per vicos ad coemeterium, quum nullo ritu religioso apud eos
fiat, censetur civile obsequium: nec tamen decet templum sectae in-
gredi, et praeconi praestare auditum3 quamvis ita ferat mos in hac re-
gione. Adstare nuptiarum celebrationi aestimatur plerumque obsequii
erga sponsos indicium, quin ritus haeretici probentur. Caeterum ubi
catholicus ita nuptias init coram sectae ministro, spretis Ecclesiae legi·
bue, non decet catholicos praesertim parentes, et sanguine magis con-
junctos, sua praesentia videri id probare: excusari tamen aliquando
possunt quos gravis aliqua ratio cogit ut praesentes sint: vt g: ne
videantur contumeliam inferre sponsiS. Ipsi qui ita ineunt nuptias
non possunt excusari, quum faveant falso ministerio, nulla lege exi-
gente ut ita matrimonium contrahatur. Ubi lex ita tulit, uti olim in
Anglia‚ excusatio in lege habebatur, cui obtemperantes Catholici
nonnisi actum civilem coram praecone, tamquam magistratu -a lege
designato, perficere censebantur, uti monet Benedictus XIV. In hac
autem regione, in qua matrimonia coram sacerdote vel magistratu,
vel praecone aliquo celebrata agnoscuntur, nulla satis gravis ratio po·
test adduci, cur coram praecone sectae alicujus a Catholicis ineantur:
quapropter in Synodo Philadelphiensi II. sub excommunicationis
poena vetitum est. Mos puellae relinquendi arbitrium ministri seli-
gendi qui nuptias celebret, non potest cum legis ecclesiasticas et sa-
cramenti injuria admitti. Haereticorum infantes non debent Catholici
in baptismo a praecone collato suscipere, ob eandem causam. Prae-
terea censentur polliceri se eos in haeresi educaturos: sed nec decet
adstare dumj baptizantur, nisi id exigat amicitia, vel obsequium.
Cum haereticis orantibus, sive publice. sive privatim, genua flectere
non videtur esse fidei negatio, intelligitur enim fieri humanitatis
causa, et ut mos eis geratur: caeterum omnino improbandus est mos

(1) 2. 2.qu. iii. an. ii. ad 2.

