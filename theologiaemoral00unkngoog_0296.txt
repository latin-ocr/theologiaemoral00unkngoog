282 DE FIDEI NECESSITATE.

in quo erigantur, probare censendi sunt falsum cultum: item qui lo·
cant eis aedes cultus causa.

39. Qui in scholis publicis litterarum rudimenta tradunt, iis uti ⁶

coguntur libris, quos rectores scholarum, a populo delecti, designant.
Nullum librum contra fidem debent adhibere, quum id repugnet legi,
qua libertati conscientiae consulitur: quum autem plerique libri pluri-
ma contineant religioni catholicae adversa, oportet emendare explica-
tione opportuna quae minus accurata sint. Non debent versione
protestantica scripturarum uti, quum ea ratione auctoritas ejus ag-
nosci videatur‚ et pueris in normam proponatur: sed si jubeant rec-
tores eas legere, prout mos est, oportet catholicam adhibere versio-
nem. Nec licet eis pueros docere hymnos protestanticOS, vel quid-
quid haeresim sapit. Qui tradunt litteras vel in scholis privatis:‚·vel
in familiis, vel in monasteriis, vel collegiis catholicis, nequeunt
Protestanticam versionem adhibere, licet parentes id expetant, nam
faverent haeresi, et Ecclesiae disciplinam violarent: sed nec debent
musicae magistri puellas puerosve hymnos protestanticis erroribus
infectos edocere canendoS, vel instrumentis personandos: non autem
peccant qui privatim personare carmina, quae nihil erroris continent,
docent, extra omnem cultus occasionem.

40. Qui extra templa Protestantica et omnem speeiem cultus, pub-
lice canunt, prout fieri solet in concentu plurimorum, non videntur
contra fidem peccare, licet carmina quaedam de rebus sacris protestan-
ticos habeant auctoreS, dummodo tamen nil fidei adversum canant:
nam iis in rerum adjunctis nonnisi ad oblectamentum aurium refe·
runtur. Peccarent autem si suam operam praestarent, ut pecunia
inde colligenda in protestanticos cederet usus, v: g: ad templorum
aedificationem, vel missionariorum impensas.

 

