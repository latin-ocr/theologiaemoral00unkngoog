202 DE SOCIETATE.

134. Peccant socii rebus communibus utentes in privatum sui
commodum, aliis invitis 3 vel privato studentes lucr0, dum communi
vacare debent. Quoties eas prodigunt, debent damnum aliis illatum
resarcire3 sicut et debent in commune aerarium conferre quidquid
negotiando acquisierint. Si negligant suas partes implere, vel si
temere se implicent negotiis quae felicem exitum vix sunt habitura,
sociis satisfacere debent.

135. Magna olim exarsit controversia inter theologos de contractu
trine, qui scilicet tres in se complectebatur, quamvis unicus foret.
Fiebat data ab aliquo alteri pecunia ad negotiandum, ea conditione
ut, in omni rerum eventu, sors illi reddetur integra, cum certo quo-
dam lucr0. Societas iniri censebatur, quum alter pecuniam, alter
industriam conferret, et negotia gererentur in communem utriusque
utilitatem. Cavebat de pecunia socius alter, ea lege ut major pars
lucri sibi cederet, qui contractus assecurationis sortis dicebatur: et
quum lucrum soret incertum, de certo quodam lucro dando pacisce·
batur, qui erat contractus assecurationis lucri. Vix dubitari potest
contractus hos diversos iniri posse cum diversis hominibus absque
ulla usurae labe, quum liceat de rebus incertis cum utriusque discri-
mine pacisci : sed quoti‘es inter eosdem agitur, contendebant plurimi
theologi cautionem praestitam de sorte reddenda tollere societatem,
et mutuum constituere. Equidem liquet mutuum ea ratione saepe
obtectum, quapropter Sixtus V. contractum hujusmodi damnavit:¹
caeterum non constat eum veluti per se illicitum reprobatum, qua-

propter ea ratio contrahendi plerisque in locis obtinuit, ubi prohibitio

consuetudine mitigata est, seu abrogata. Litis diremptio ex contro·
versia de usura pendet, quae, quod pertinet ad commercium, adhuc
sub judice est.² ln Pennsylvania lege cavetur ne pecunia in socie·
tatem collata a socio speciali ei reddatur, nisi postquam creditoribus

ι satisfactum fuerit. Caeterum permittitur quotannis usuram legiti- ·

mam accipere, et lucri partem, si quid supersit.³

(1) In Bulla quae incipit Detestabilis.

(2) Quamvis pondus auctoritatis adversus sententiam quae favet usurae huju»
modi inclinet, attamen libenter agnoscimus nostrum non esse tantas componere
lites. ‘⁴ Nous ne prendrons pas sur nous de decidet la question celebre qui est
encore agites entre les theologiens, pour saveir si l’ usare legale, ou l’ infir&
tire du pret de commeree est legitime, ou si c’ est une injustice qui-emporte
toujours l’ obligation de restituer.” Bergier, Dictionnaire de Theologie, ⁰¹²·
Usure.

(3) Vide legem supra cit.

