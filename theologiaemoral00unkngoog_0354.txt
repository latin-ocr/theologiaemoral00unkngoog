340 DE ECCLESIAE POTESTATE JUDIOIARIA.

fratres ad Ecclesiam referuntur, qno vocabulo coetus quidem saepe
intelligitur, sed ejus rectores plane designantur; ad Apostolos enim
ea directa sunt verba, quibus Ecclesiae sententia rata in coelis habenda
declaratur: qui mos praesidem eoetus nomine designandi apud nos
etiam viget, curiae enim nomine judex vocatur, et Ecclesiae vocabulo
Pontifex saepe intelligitur. Quod autem Ecclesia adhue non fuerit
constituta ac disposita eo pacto quo tribunalis cujusdam formam
praeseferret, non obstat, nam vox ex ipso J udaeorum usu, vel ad
totius gentis costum, vel ad singularem conventum referebatur, qua
ratione facilis erat intellectu; et premes, pro more, coetus nomine
designabatur. Igitur judicium praesulum de fratrum controversiis
potest poena summa sanciri; adeo ut e fidelium coetu ejectus, instar
ethnici habendus sit, qui ei obaudire detrectat.

2. Eandem potestatem sibi vindicavit Apostolus, qui quum se
eos qui extra Ecclesiam sunt judicare non possesateretur, aucto-
ritatem judiciariam in eos qui intra sunt se habere ostendit: ‘⁶ Quid
enim mihi de iia, qui foris sunt judicare 3⁹⁹¹ Minatus est etiam virga
se in reos animadversurum: ‘⁶ Quid vultis? in virga veniam ad vos,
an in charitate et spiritu mansuetudinis 2² Summa illa potestate usus

est, Corinthio, qui incestum immanem admiserat, e gremio Ecclesiae '

ejecto: ‘⁶ Ego quidem absens corpore, praesens autem spiritu, jam
judicavi ut praesens eum qui sic operatus est, in nomine Domini
nostri Jesu Christi, congregatis vobis et meo spiritu, cum virtute
Domini nostri Jesu Christi, tradere hujusmodi Satanae in interitum
carnia, ut spiritus salvus sit in die Domini nostri Jesu Christi.”³
Auctor-itate Christi Domini reum damnavit Apostolus, et sublato
sacrorum consortio, tamquam·profanum habuit, eum Satanae tradens,
ut caro moerore ob poenam tabescens, anima poenitentia ad salutem
afficeretur.⁴ Quod “autem se una cum fidelibus convenientem hanc
tulisse sententiam dicat, quam solus tamen tulit, fuit quia mentis
cogitatione eos habuit praesentes rei testes et veluti auctores. Nec
ad singularem aliquem casum suam arctavit potestatem, ait enim:
‘⁶ In promptu habentes ulcisci omnem inobedientiam:”⁵ seque jure
optimo de potestate sibi divinitus commissa· gloriari posse ostendit:

(1) 1. Cor. v, 12. (2) 1. Cor. iv. 21. (3) Ῑ. Cor. v. 3.
(4) “ It should seem that (as the most eminent commentatore, ancient and

medem are of opinion,) we have here plain vestiges of a formal excommunica-
tion.” ‘Bloomfield, in locum. Ι

(5) 11. Cor. x. 6.

 

