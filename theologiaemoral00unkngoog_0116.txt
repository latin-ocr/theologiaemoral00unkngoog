102 DE FAMAE ET HONORIS LAESIONE.

secus si reserantur diversis, qui sibi invicem non sunt communicaturi
notitiam.

156. Doti-actio omnis ejusdem speciei esse pluribus theologis vi·
detur, quum tota ejus malitia a sama laesa derivetur3 ratio ‘autem
diversa qua laeditur, injuriae et peccati gravitatem variat, specie de-
licti haud mutata. Nemo dubitat gravius peccari sacerdoti impudi-
citiam objiciendo, quam iram, vel superbiam, vel pecuniae emungendae
studium. ⁰

157. Reparanda est fama ab eo qui alteri detraxit, meliori qua
fieri potuerit ratione; “ine mendacio tamen.’'² Poterit agnoscere
se temere locutum, et jam revocata habenda quae protulerit. Dotes
etiam quae laude dignae sunt poterit recensere, utquam alias abstulit,
samam altera ex parte reparet. Caeterum non tenetur ad famae alienae
reparationem cum vitoe periculo; sed tenetur, licet famae suae detri-
mentum inde passurus sit. ,

158. Praeter famae detrimentum, saepe damna alia nascuntur, ex
detractione et calumniis, quae omnia reparanda sunt ab eo qui eorum
fuit causa injusta. Qui igitur malitiose impedivit ne contractus ini·
retur cum mercatore, qui honestum lucrum inde percepturus erat,
debet pro lucri aestimatione ei satisfacere. Qui alium privavit mu-
nere, fraudem ei salso imputand0‚ tenetur ad satisfaciendum pro
emolumenti amissi ratione. Idem dicendum si occultum delictum
temere suerit revelatum : quamvis enim nonnulli contradicant, eo
quod delictum censendum sit damni causa, ’placet tamen Lessii² et
plerorumque theologorum sententia affirmantium revelationem delicti
esse causam damni, nam hoc non contingeret, delicto haud cognito.
Si igitur virum, qui probus jam sit, delicti quod ante annos aliquot
secreto admisit incusando, faciam ut munere dimittatur, ei satisfaciam
oportet. In damnis aestimandis spes lucri non tanti aestimatur, quan-
ti lucrum ipsum: et laboris et incertitudinis habenda est ratio.

159. Audientes detractionem, si munere suo teneantur eam impe-
dire, peccant non impediendo, quum possint. Sic superior audiens
subditum detrahere, pater filium, debet eum corripere. Sic et judex
advocatum temere detrahentem alicui, absque ullo ad litem respectu,
debet ad causae discussionem revocare. Caeterum qui negligit cor-

(1) S. Thom. 2.·2. qu. lxii. a.·ii.
(2) De Justitia et Jure, ς. 11. cap. xi. dub. xix. 11. 104.

