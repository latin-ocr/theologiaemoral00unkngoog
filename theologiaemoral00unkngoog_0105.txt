ι DE INJURIA. 91

alteri casu veluti innotuit, occultari debet, si boni communis, vel
’ privati innocentis non intersit ut exponatur. Secretum promissum
illud est quod quis pollicitus est servare occultum, licet ei innotuerit
ratione qua posset illud evulgare. Secretum commissum est illud
quod quis alteri communicavit ea conditione ut servaretur occultum.
Medici, obstetrices, advocati, aliique ex munere suo, et quodam im-
plicito pacto tenentur ad servanda secreta quae clientes sui eis com-
municant sui muneris occasione, quoties damnum ex revelatione
proveniret: nec possunt ea prodere, nisi gravissima mala reipublicae
vel innocentibus immineant.

120. Secretum naturale custodiendum est, nisi alias suadeat pub-
lica salus, vel magna privatorum utilitas. Charitas utique vetat ne
temere revelemus quae ad nostram notitiam pervenerunt: sed urgente
gravi causa, unius utilitates, praesertim rei, publicae saluti, vel
innoxiorum commodis cedunt. Si viderim hominem innoxium se
fuga subducere ab insequente, eum interfectum, non licet eum pro-
dere , quo se contulerit manifestando: quod si reus sit qui latrociniis
infestavit regionem, publica utilitas postulat ut indicetur.

121. Secretum promissum violando quis fidem frangit3 justitiam
insuper, quoties quis ex hac virtute voluerit se obligare. Plerum-
que non videtur haec intentio adesse, ideoque haud grave est pecca-
tum. Quod si gravissima animi tristitia, vel damnum grave, violato
secreto, oriatur, non erit facile a peccato excusandus qui illud reve-
lavit. Caeterum absque culpa secretum promissum revelatur ob
publicum bonum, praecipiente legitimo Superiore; nec enim pro-
missio fieri potuit eum communitatis dispendio. Sic alumnus in
seminario ecclesiastico qui promisit alteri servare secretum crimen
quod casu detexit, excusatur a fide violata, si viderit alterum mori-
bus haud emendatis ad sacros ordines ascendere velle. Idcirco
quum episcopus in sacro ritu invitet omnes qui aliquid obstare no-
runt ne candidati promoveantur, ut exeant et dicant, licet, imo opor-
tet, prudentiae servatis regulis, eum, vel Seminarii praesidem, de
alumni indignitate certiorem facere. Si grave damnum obventurum
sit ei qui promisit, ex secreto servato, et famae vel vitae discrimen
subiturus sit nisi revelet, plerumque censendus est secreti obliga·
tione immunis; nec enim voluit se cum sui detrimento obligare.
Sic furti, fraudis, caedisve suspicio potest oriri, illo silente, qui, ut
sibi consulat, rem sibi notam, quam sponte sua, vel alterius rogatu,

