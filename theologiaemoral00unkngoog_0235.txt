DE ORATION E. 221

funditus domos evertunt. Sunt tamen quaedam bona, quibus homo
male uti non potest, quae scilicet malum eventum habere non pos-
sunt. Haec autem sunt quibus beatificamur, et quibus beatitudinem
meremur: quae quidem saneti orando absolute petunt: secundum
illud Psal. lxxix. ⁴ Ostende faciem tuam et salvi erimuS.’ Et iterum
cxviii.: ‘ Deduc me in semitam mandatorum tuorum.’¹ De tempo-
ralibus autem bonis speciatim haec tradit: ‘⁴ sicut Augustinus dicit ad
Probam de orando· Deum, ‘ Hoc licet orare quod lieet desiderare.
Temporalia autem licet desiderare: non quidem principaliter, utin
eis finem constituamuS, sed sicut quaedam adminicula, quibus adju-
vamur ad tendendum in beatitudinem, in quantum scilicet per ea
vita corporalis sustentatur, et in quantum nobis organice deserviunt
ad actus virtutum3 ut etiam Philosophus dicit, in l Ethicorum. Et
ideo pro temporalibus licet orare.”²
Ι 13. Simplicissima et praestantissima orationis formula ea est quam
Christus Dominus tradidit, qua Dei gloriam imprimis quaerimus,
deinceps nobis subsidia vitae et salutis; et denique liberationem a
peccati periculo et ab interitu. ⁶⁶ Oratio Dominica perfectissima
est, quia, sicut Augustinus dicit ad Probam, ‘ Si recte et congru-
enter oramus‚ nihil aliud dicere possumus, quam quod in ista ora-
tione Dominica positum est. Quia enim oratio est quodammodo de-
siderii nostri interpres apud Deum, illa recte solum orando petimus,
quae recte desiderare valemus. In oratione autem Dominica non
solum petuntur omnia quae recte desiderare possumus, sed etiam eo
ordine quo desideranda sunt.”³ Id autem hic animadvertendum
duximus, hanc orationem proferri a singulis veluti omninum nomine,
ideoque mendacii non argui, vel peccati specialiS‚ qui orat veniam
delictorum, eam quam aliis ex Christi lege exhibemus allegans,
quamvis forsan ipse inimicis adhuc non ignoverit.⁴

14. Orationem vocalem Deo probari ex ipsa Dominica oratione
liquet3 vocibus scilicet in ea exprimuntur cordis desideria et peti-
tiones. Equidem praestantissima orandi ratio ea est quae in mente
consistit; sed et ea quoe verbis enuntiatur, magnas habet utilitates:
inservit enim ‘⁴ primo quidem ad excitandum interiorem devotionem
qua mens orantis elevetur in Deum: quia per exteriora signa, sive
vocum, sive etiam aliquorum factorum, movetur mens hominis, et

(l) ‘2 2. qu. lxxxiii. art. v. (2) Ibidem, art. vi.
(3) Ibidem, art. ix. Resp. (4) Ibidem, art. xvi. ad tercium.
20*

